Riddle 5



Sacred Texts 
Legends and Sagas 
WordGumbo: Old English Dictionaries [External Site]
Index 
Previous 
Next 


Riddle 5
Verse Indeterminate Saxon



Ic eom anhaga      iserne wund, 
bille gebennad,      beadoweorca sæd, 
ecgum werig.      Oft ic wig seo, 
frecne feohtan.      Frofre ne wene, 

5

þæt me geoc cyme      guðgewinnes, 
ær ic mid ældum      eal forwurðe, 
ac mec hnossiað      homera lafe, 
heardecg heoroscearp,      hondweorc smiþa, 
bitað in burgum;      ic abidan sceal 

10

laþran gemotes.      Næfre læcecynn 
on folcstede      findan meahte, 
þara þe mid wyrtum      wunde gehælde, 
ac me ecga dolg      eacen weorðað 
þurh deaðslege      dagum ond nihtum.